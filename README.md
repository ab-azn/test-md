:::{.hint-phone}
Bij gebruik op smartphones is de staande weergave aanbevolen
:::

<div class="hint-phone">
  Bij gebruik op smartphones is de staande weergave aanbevolen
</div>

<div class="hint-tablet">
  Bij gebruik op tablets is de liggende weergave aanbevolen
</div>

# Antimicrobiële profylaxe en therapie {-}

App versie *Voorjaar 2019*

## St. Antonius Ziekenhuis {-}

### Voorwoord {-}

Welkom op de mobiele versie van de richtlijnen voor antimicrobiële
profylaxe en therapie, St. Antonius Ziekenhuis. Deze richtlijnen voor
antimicrobiële therapie zijn van belang om een rationeel gebruik van
deze middelen in het St. Antonius Ziekenhuis mogelijk te maken. De
richtlijnen zijn gebaseerd op de te verwachten verwekkers en de daarbij
behorende resistentiepatronen en zijn afgestemd op landelijke
richtlijnen zoals die van de Stichting Werkgroep Antibiotica Beleid
(SWAB) en CBO. Uitgangspunt is dat met een beperkt aantal middelen goede
klinische ervaring wordt opgedaan. De voorkeur gaat daarbij uit naar de
"oudere" middelen boven de "nieuwere", tenzij de laatste bewezen
effectiever zijn. Onjuist gebruik van deze middelen kan leiden tot
resistentievorming, ongewenste bijwerkingen en onnodig hoge kosten.

*Tip!* Maak voorafgaand aan het voorschrijven van antibiotica de
e-learning modules 'bacteriële infecties' en 'antibiotica in ons
ziekenhuis' te vinden op het leerportaal onder (patient)veiligheid (duur
per module ongeveer 30 minuten).

### Gebruik van het menu {-}

![Gebruik van het menu](img/gebruik-menu.png)

![Gebruik van het menu](img/gebruik-menu-hor.png)

# Algemeen

Een eerste en tweede therapiekeuze van antibiotica is met een cijfer
aangegeven. Bij gelijkwaardige alternatieven zijn meer 1e keuzen
aangegeven.

## Kweekmateriaal en antibiotica

Het starten van antimicrobiële therapie moet altijd worden voorafgegaan
door het afnemen van materiaal voor microbiologisch onderzoek.
Antimicrobiële therapie wordt bij voorkeur voorgeschreven op geleide van
(tussen)resultaten van microbiologisch onderzoek. Bij de acuut zieke
patiënt moet daarbij ook vooral aan Gram-preparaten en sneltesten worden
gedacht, waarvan de resultaten binnen een uur beschikbaar kunnen zijn.

Het is essentieel om de empirische therapie zo spoedig mogelijk te
starten na afname van materiaal voor microbiologisch onderzoek bij
patiënten met sepsis en verdenking op bacteriële meningitis. Herhaling
van microbiologisch onderzoek is geïndiceerd als de ingestelde therapie
onvoldoende klinisch resultaat heeft.

De keuze en toedieningsvorm van het antimicrobiële middel wordt onder
meer bepaald door: de te verwachten verwekker(s) (op grond van klinisch
verhaal en immuunstatus van de patiënt); de farmacologische
eigenschappen van het middel; het toxiciteitrisico bij de betreffende
patiënt en infectie-epidemiologische overwegingen (lokale
gevoeligheidspatronen, voorkómen onnodige resistentievorming).

Indien de aangegeven duur van de therapie een range betreft kan als de
patiënt klinisch snel verbeterd gekozen worden voor de kortere variant,
anders wordt de langere variant aangeraden.

## Bloedspiegelbepaling van antimicrobiële middelen

Het bepalen van spiegels is met name zinvol bij aminoglycosiden en
vancomycine aangezien het risico op (nefro)toxiciteit goed kan worden
voorspeld aan de hoogte van de spiegels. Daarnaast kan, op strikte
indicatie, ook van sommige andere middelen het bepalen van de
bloedspiegel zinvol zijn (zie [Overige antimicrobieële middelen]).
In dergelijke gevallen dient
hierover vooraf overleg plaats te vinden.

|  |  |
|--|--|
|Dalspiegel|neem af vlak **voor** de volgende gift.|
|Topspiegel|afnemen na het einde van infusie, precies tijdstip verschilt per middel.|
|Steady-state spiegel|afnemen min.24 uur na starten continue infusie.|



### Aminoglycosiden

Vooraf de nierfunctie bepalen en het doseerinterval hierop aanpassen.
Bij een gestoorde of onvoorspelbare nierfunctie een dal-spiegel bepalen
alvorens therapie te continueren. In andere gevallen na de derde gift
een dal-spiegel bepalen, daarna minimaal 2 maal per week. Tevens
dagelijks controle nierfunctie. Bij het optreden van nefro- of
oto-toxiciteit therapie staken.

#### Standaard dosering:
|  |  |
|--|--|
|gentamicine|1 dd 5 mg/kg iv (bij EGFR \<30 ml/min: (zie [Noot gentamicine]), maximaal 640 mg|
|tobramycine|1 dd 5 mg/kg iv, maximaal 500 mg|
|amikacine|1 dd 15 mg/kg iv, maximaal 1,5 g|

Bij endocarditis zie [Cardiovasculaire infecties]

Bij obesitas: zie [Dosering bij obesitas]

Bij kinderen: zie [Dosering antimicrobiële middelen voor kinderen] (http://www.kinderformularium.nl/)

#### Doseerinterval

Een vervolg toediening mag pas gegeven worden als de gentamicine
bloedspiegel \<1 mg/L is en er dient te worden gestreefd naar een vaste
toedientijd direct na de prikronde om 08:30. Voor de interpretatie van
gemeten gentamicine bloedspiegels \>1 mg/L en voor een
geïndividualiseerd doseerinterval kan de dienstdoende
ziekenhuisapotheker worden geconsulteerd.

#### Toediening
- conform [handboek parenteralia op Intranet][parenteralia](https://idoc.amg.local/Management/LinkLoader.aspx?ID=dcef4a64-ef47-4fb6-91e7-cd2baf5e7e4c)
- vaste toedientijd, bij voorkeur direct na de prikronde om 08.30
- eerste gift direct toedienen met de standaard dosering
- tweede gift op standaard tijdstip conform onderstaande tabel

|**1^e^ gift**|**2^e^ gift**|
|--|--|
|20:30 -- 08:30|8:30 - 24-36 uur later|
|08:30 -- 20:30|8:30 op de volgende kalenderdag|

#### Spiegelbepaling
|  |  |
|--|--|
|Streefwaarde gentamicine dal|\< 1.0 mg/L.|
|Indien geïndiceerd: streefwaarde top|15-20 mg/L, (uitgezonderd endocarditis: 8-12 mg/L)|
|Streefwaarde tobramycine dal|\< 1.0 mg/L|
|Streefwaarde amikacine dal|\< 2.5 mg/L|


### Vancomycine

#### Standaardtherapie

Vancomycine wordt bij voorkeur via continue infusie toegediend. Een
voorwaarde hierbij is de aanwezigheid van een centrale toegang vanwege
de irriterende eigenschappen van de infuusvloeistof. Hieronder staan de
standaard doseringen vancomycine.

-   **intermitterende infusie**: \
    vancomycine 2 dd 1 g iv \
    bij gestoorde nierfunctie zie onderstaande tabel. \
    Bij neutropene patiënt zonder gestoorde nierfunctie standaard 2 dd 1,5 g iv.
-   **continue infusie bij gestoorde nierfunctie**: \
    oplaaddosis: 1 g onafhankelijk van het lichaamsgewicht, \
    gevolgd door: zie onderstaande tabel
-   **continue infusie bij niet-gestoorde nierfunctie**: \
    oplaaddosis: 1 g (\<65 kg) of 1,5 g (\>65 kg), \
    gevolgd door: 2 g vancomycine per 24 uur via continu infuus

|Nierfunctie (GFR)|Dosering vancomycine per 24 uur (continue infusie)|Dosering vancomycine per 24 uur (intermitterend)|
|--|--|--|
|\> 50 ml/min|2000 mg|2 dd 1000 mg|
|30-50 ml/min|1500 mg|2 dd 750 mg|
|10-30 ml/min|1000 mg|2 dd 500 mg|
|\< 10 ml/min, CVVH, dialyse|Overleg met ziekenhuisapotheker|Overleg met ziekenhuisapotheker|

De uiteindelijke onderhoudsdosis vancomycine dient te worden vastgesteld
op basis van bloedspiegels. Bloedspiegels (steady-state) zijn
betrouwbaar vanaf 24 uur na start continue infusie of een
dosisaanpassing. Ditzelfde geldt voor dalspiegels in geval van
intermitterende toediening. Advisering over doseren van vancomycine in
relatie tot bloedspiegels via dienstdoende ziekenhuisapotheker.

#### Toediening

Conform handboek parenteralia (zie intranet, klinische farmacie)

#### Spiegelbepaling
|  |  |
|--|--|
|streefwaarde dal|bij 2x daags doseren|15-20 mg/L|
|streefwaarde dal|bij 3x daags doseren|10-15 mg/L|
|streefwaarde|bij continue infusie|20-25 mg/L (steady-state)|

### Overige antimicrobieële middelen

Naast regelmatige controle van de bloedspiegel van aminoglycosiden en
vancomycine is voor andere antimicrobiele middelen een
bloedspiegelcontrole soms ook geindiceerd. In de
[bepalingenwijzer](https://idoc.amg.local/iDocument/Viewers/Frameworks/ViewDocument.aspx?DocumentID=75412d49-f593-4d4e-a881-c56adde839f2&NavigationHistoryID=8116032&PortalID=141&Query=bepalingenwijzer)
van het FarmaToxLab zijn momenteel monografieen beschikbaar van de
volgende antimicrobiele middelen:

|  |
|--|
|itraconazol|
|posaconazol|
|voriconazol|
|flucloxacilline|
|ganciclovir|
|rifampicine|
|sulfamethoxazol|
|trimethoprim|

## Dosering bij gestoorde nierfunctie

De gegevens in de tabellen achter hoofdmenu-item
\"nierfunctiestoornissen\" zijn globaal en berusten op
literatuurgegevens over de uitscheiding van de onveranderde stof en de
normale halfwaardetijd van die stof, eventueel aangevuld met gegevens
over de halfwaardetijd bij gestoorde nierfunctie.

Aangegeven is het aanbevolen normale doseringsinterval in uren, alsmede
de eventuele noodzakelijke aanpassing bij gestoorde nierfunctie voor
alle in het beleid toegepaste antibiotica.

**Let op**:

-   voor verschillende indicaties kunnen verschillende doseringen
    bestaan
-   dosering gebaseerd op verminderde klaring bij gestoorde nierfunctie
-   er is geen rekening gehouden met interindividuele variatie in
    verdelingsvolume
-   dosering van antibiotica wordt mede bepaald door de gevoeligheid van
    het target organisme (overleg medische microbiologie)

Zie [Nierfunctiestoornissen](#nierfunctiestoornissen)

## Dosering bij obesitas

Obese patiënten (BMI \> 30 kg/m^2^) hebben mogelijk een andere klaring
en verdelingsvolume dan niet obese patiënten. Dit kan echter per
geneesmiddel verschillen. Vaak is onbekend of een geneesmiddel dosering
moet worden aangepast bij overgewicht.

In het geval van obesitas wordt voor de meeste antibiotica dan ook de
standaard dosering aangehouden. In individuele gevallen kan de
dienstdoende ziekenhuisapotheker worden geconsulteerd voor advies.

Voor de volgende antibiotica moet de dosering **wel** aangepast te
worden bij obesitas:

-   vancomycine:, vanaf 100 kg totaal lichaamsgewicht (TBW) lineair
    doseren als 3 dd 12,5 mg/kg of 30 mg/kg/dag (continu)
-   gentamicine: doseren op basis van "Aangepast" lichaamsgewicht, zoals
    in EPIC beschikbaar.

Indien gentamicine wordt gegeven aan obese patiënten (BMI \>30 kg/m2)
dan dient er direct na de eerste toediening een topspiegel te worden
afgenomen om te bepalen dat voldoende hoge topspiegels worden bereikt.
Deze spiegel moet worden afgenomen 30 minuten na het einde van het
infuus. Noteer in de vrije tekst bij de spiegel dat het een topspiegel
betreft.

## Dosering antimicrobiële middelen voor kinderen

Zie <http://www.kinderformularium.nl>.
De verschillende indicaties en bijbehorende behandelingen staan in
desbetreffende hoofdstukken beschreven. Het Kinderformularium kan op
geneesmiddelniveau gebruikt worden om vervolgens de dosering te bepalen.

## Allergische reacties op antibiotica

Anafylactische of anafylactoïde reacties zijn acute, binnen 30 minuten
optreden­de reacties, gebaseerd op het massaal vrijkomen van histamine.
In de meeste gevallen zijn deze IgE-gemedieerd (type 1-allergie volgens
Gell en Coombs). Vanwege de mogelijkheid van een fatale afloop van een
dergelijke reactie is het gewenst om door middel van allergologisch
onderzoek het bestaan van een snel-type allergie aan te tonen c.q. uit
te sluiten.

Een geïsoleerde rash is in het algemeen geen snel-type allergische
reactie. Hierbij bestaat derhalve geen absolute contra-indicatie tot het
geven van het bewuste middel.

Bij penicilline-allergie wordt geadviseerd om bij niet-anafylactische
allergische reacties te kiezen voor een cefalosporine als alternatief.
Bij (verdenking op) anafylactische allergische reacties moet gekozen
worden voor een andere klasse antibiotica dan bèta-lactams en
cefalosporines.

Een verdenking op een snel-type allergie kan op twee manieren worden
uitgezocht:

1.  Een RAST ter detectie van IgE-antilichamen gericht tegen het
    verdachte antibioticum kan worden verricht.
2.  Op de polikliniek allergologie kunnen huidtesten worden uitgevoerd.
    Hierbij wordt een oplossing van de allergene determinanten of van
    het verdachte antibioticum in oplopende concentraties intracutaan
    toegediend.

De bevindingen dienen nauwkeurig in de medische status vermeld te
worden. Hierdoor wordt bereikt dat ook nadien een rationeel beleid met
betrekking tot de profylaxe of therapie van infectieuze aandoeningen
gevoerd kan worden.

Indien diagnostiek onmogelijk of niet snel genoeg uitvoerbaar is en er
toch een sterke voorkeur voor het gebruik van het verdachte antibioticum
bestaat, kan toediening van een (lage) proefdosis overwogen worden.
Hierbij dienen beno­digdheden ter behandeling van een anafylactische
shock binnen handbereik te zijn. Eventueel kan in overleg met de
arts-microbioloog en dermatoloog desensitisering overwogen worden.

## Zwangerschap en lactatie

Voor informatie over antibiotica en zwangerschap en lactatie kan de
[database van het Nederlands Bijwerkingen Centrum Lareb](http://www.lareb.nl/Teratologie/Naslagwerk-GZB)
geraadpleegd worden.

Tevens is er een uitgebreid protocol Medicatie bij borstvoeding te
raadplegen in IDOCS onder Kindergeneeskunde.

## Medisch Specialistische Verpleging in de Thuissituatie

Het komt regelmatig voor dat een patiënt uitsluitend nog in het
ziekenhuis verblijft omdat bepaalde geneesmiddelen intraveneus
toegediend worden. Dit hoeft echter niet altijd een reden te zijn om
patiënten opgenomen te houden. Er zijn diverse systemen beschikbaar om
intraveneuze toediening van antibiotica (en andere geneesmiddelen) in de
thuissituatie voort te zetten.

Een overzicht van beschikbare toedieningssystemen en antibiotica kan men
op intranet vinden.

Binnen het St. Antonius Ziekenhuis werken de Antonius Apotheek (op de
begane grond), afdeling Zorgbemiddeling en de Klinische Farmacie (op A1)
intensief samen om het traject richting intraveneuze toediening in de
thuissituatie te begeleiden (MSVT). Overweegt u een patiënt met een van
deze geneesmiddelen thuis intraveneus verder te behandelen, neem dan
contact op met afdeling Zorgbemiddeling (toestel 54740).

## IV-orale omschakeling

Een vroege overgang van iv naar oraal heeft voordelen voor de patiënt en
voor de verpleging. Zoals een geringer risico op infecties, snellere
mobilisatie, grotere bewegingsvrijheid en uiteindelijk mogelijk sneller
ontslag uit het ziekenhuis.

Iv-orale omschakeling is aan te bevelen indien:

-   reeds 48-72 uur intraveneus behandeld is
-   de patiënt hemodynamisch stabiel is
-   er verbeterende inflamatieparameters zijn (temperatuur, CRP en
    leukocytose laten tendens tot normalisatie zien)
-   er een oraal preparaat met geschikt farmacokinetisch profiel
    beschikbaar is ([zie tabel](#tabel-iv-orale-omschakeling)).
-   er adequate antibioticum spiegels worden bereikt ter plekke van de
    infectie
-   de orale route van de patiënt functioneel is (geen malabsorptie,
    normale motiliteit)

Bij sommige infecties is iv-omschakeling gecontraïndiceerd:

-   endocarditis
-   intracraniële abcessen
-   infecties van/met kunstmateriaal
-   neutropene koorts
-   ongedraineerde abcessen en empyeem
-   exacerbaties van cystische fibrose
-   ernstige infecties van de weke delen
-   meningitis
-   *S.aureus* bacterieëmie

Antibiotica die in aanmerking komen voor iv-orale omschakeling:
[zie tabel](#tabel-iv-orale-omschakeling)

## Reservemiddelen

Verstandig omgaan met reserve- of resistentie-inducerende antibiotica en
aanpassing van beleid op geleide van gevoeligheid, gebaseerd op adequate
diagnostiek en het lokale antibioticumbeleid, vormen de basis van het
zogenaamde antimicrobial stewardship programma. Dit programma is erop
gericht om het ontstaan van resistentieproblematiek zoveel mogelijk te
beperken. In dit kader is door de Commissie Antimicrobiële Therapie een
lijst vastgesteld met middelen waarvoor de status 'reserve' geldt. Voor
reservemiddelen geldt dat zij over het algemeen pas in aanmerking komen
nadat de resultaten van de kweek- en resistentiebepalingen bekend zijn.
Bij het voorschrijven van een reservemiddel wordt u hierop geattendeerd
en wordt aangegeven dat bij voorkeur vooraf een arts-microbioloog
geconsulteerd is.

Naast reservemiddelen zijn er ook 'beperkt voorschrijfbare middelen'
gedefinieerd. Dit zijn geen reserveantibiotica in strikte zin. Deze
middelen zijn in sommige situaties eerste keus, echter in andere
situaties ongewenst.

De reservemiddelen zijn op dit moment:

|  |
|--|
|Orale cefalosporinen|
|Daptomycine|
|Doripenem|
|Ertapenem|
|Levofloxacine|
|Linezolid|
|Meropenem|
|Teicoplanine|
|Tigecycline|

De beperkt voorschrijfbare middelen zijn op dit moment:

|middel|uitzondering|
|--|--|
|amikacine|pulmonale en gedissemineerde nocardiose|
|colistine|uitgezonderd oordruppels, vernevelvloeistof|
|flucytosine|meningitis, cryptococcus neoformans|
|imipenem|pulmonale en gedissemineerde nocardiose|
|moxifloxacine|oogdruppels|
|norfloxacine|secundaire profylaxe bij doorgemaakte spontane bacteriële peritonitis|
|ofloxacine|oogdruppels, pelvic inflammatory disease|
|voriconazol|invasieve aspergillose|
|micafungine|candidemie|
